# POBR-Projekt
## Projekt z Przetwarzania Cyfrowego Obrazów

### Terminy Projektowe:
- 5 maja - ostateczny termin na uzyskanie akceptacji tematu zadania projektowego
- 9 czerwca - termin oddania zrealizowanego projektu

### Zasady ogólne:

Celem projektu jest praktyczne zapoznanie się studentów z cyfrowymi metodami przetwarzania, analizy i rozpoznawania obrazów. W ramach projektu studenci pracują indywidualnie. Zaliczenie odbywa się w terminie uzgodnionym z prowadzącym, nie później niż do **09.06.2020r**. Zaliczenie projektu jest warunkiem dopuszczenia do egzaminu i zaliczenia przedmiotu.

### Zadanie projektowe:

Dla indywidualnie wybranej klasy obrazów dobrać, zaimplementować i przetestować odpowiednie procedury wstępnego przetworzenia, segmentacji, wyznaczania cech oraz identyfikacji obrazów cyfrowych. Powstały w wyniku projektu program powinien poprawnie rozpoznawać wybrane obiekty dla reprezentatywnego zestawu obrazów wejściowych. W trakcie projektu należy przetestować wybrane algorytmy i ocenić ich praktyczną przydatność. Wnioski powstałe w trakcie projektu muszą zostać przedstawione w formie pisemnego sprawozdania. Zaliczenie projektu dokonywane jest na podstawie pokazu działania zrealizowanego programu oraz sprawozdania. Sprawozdanie ma zawierać wyszczególnienie wybranych i zaimplementowanych algorytmów oraz wnioski powstałe w trakcie implementacji i testowania programu.

Jako dane wejściowe muszą być wykorzystane: zdjęcia w postaci *papierowej* - wykonane własnoręcznie lub wybrane np. z książek i czasopism, które należy zeskanować; lub zdjęcia w postaci *cyfrowej* - uzyskane zapomocą aparatu cyfrowego. Danych wejściowych nie mogą stanowić obrazy uzyskane bezpośrednio cyfrowo tzn. np. z programów typu MS Paint, Corel Draw itp. Ponadto w projekcie nie można wykorzystywać funkcji bibliotecznych do przetwarzania, analizy oraz rozpoznawania obrazów (w przypadkach uzasadnionych rozbudowaniem projektu można z nich skorzystać po wcześniejszym uzyskaniu zgody prowadzącego).

Nie później niż **05.05.2020 r.** należy dostarczyć prowadzącemu i uzyskać akceptację: zestawu przykładowych danych wejściowych oraz wyboru obiektów do rozpoznawania. Uwaga: nie uzyskanie tej akceptacji w podanym terminie jest równoważne z niezaliczeniem przedmiotu.

### Tematyka projektu:

Projekt zakłada wykrywanie loga restauracji Burger King.

![Logo BK](https://galeriamlociny.pl/app/uploads/wayfinder/url_logo/3259.png)

### Wykorzystanie OpenCV w zadaniu projektowym:

Dostępne funkcje OpenCV
- cv::imread - czytanie obrazu z pliku
- cv::imwrite - zapis obrazu do pliku
- cv::Mat i cv::_Mat - konstruktory
- cv::imshow - wyświetlenie obrazu
- cv::waitkey - czekanie na klawisz
